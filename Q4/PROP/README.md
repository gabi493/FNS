PROP.   
====
Disseny d’un teclat.  
 Els teclats usats amb més d’un dit van ser introduïts fa més de 100 anys. El primer teclat, 
anomenat Q-W-E-R-T-Y, deu el seu nom a la disposició de les seves tecles. Aquesta distribució 
s’usa encara als ordinadors personals. Però la recent proliferació de Smartphones i tablets
requereix una millora en el disseny de dispositius d’entrada ad-hoc, capaços de permetre 
operacions d’entrada de dades i d’edició de text, com escriure e-mails o missatges. Típicament, 
aquests teclats poden ser usats amb més d’un dit o amb un sol dit. A més a més, aquests 
teclats portables són utilitzats normalment en condicions “multitasking” (per exemple, caminant 
o conduint), de manera que la tasca de buscar una lletra mentre es compon una paraula pot 
esdevenir un problema si porta molt de temps. Llavors, un objectiu de disseny important és que 
aquesta tasca sigui el més ràpida possible. 
El sistema haurà de dissenyar la disposició d’un teclat per un alfabet donat, tot intentant 
optimitzar criteris com la velocitat de tecleig, una corba d’aprenentatge ràpida o la reducció 
d’errors de tecleig. Aquesta optimització s’ha de fer en base a la freqüència de les paraules 
donades en un cert llenguatge d’aquest alfabet. Per avaluar l’esforç necessari al teclejar una 
paraula típica, es considerarà la distancia entre les tecles corresponents a les lletres que la 
formen.
